#-*- mode: mandoku-view; -*-
#+TITLE: 諸法集要經
#+DATE: 2015-08-30 20:19:14.270172
#+PROPERTY: JUAN 3
#+PROPERTY: LASTPB  <pb:KR6i0422_TKD_41-0623c>
#+PROPERTY: ID KR6i0422
#+PROPERTY: SOURCE 高麗藏 東國大學校影印本
#+PROPERTY: BASEEDITION T
#+PROPERTY: WITNESS TKD
#+PROPERTY: LASTPB  <md:KR6i0422_T_002-0461b>
<pb:KR6i0422_TKD_41-0623c>¶
於善
當奉行見惡則如毒故說
此放逸爲第一險道彼放
逸衆生爲美言所誑常迷
醉其心於苦唯巳分不怖於苦惱不求
天快樂由無智觀察與傍生無異於飮
食婬欲其心無暫捨如是諸有情則同
其畜類樂著嬉戲者住琰摩口中彼死
卽現前是苦難堪忍衆生心放逸樂壞
卽天喪由彼放逸故終爲死磨滅唯有
一善法令壽命安隱復能生諸天說名
不放逸放逸不放逸生過失功德善惡
皆由心解縛亦如是衆生不了知快樂
如冤害彼意極愚癡遠離於佛智放逸
如毒樹聳幹有其三爲彼老病死常依
止而住具足修正行不爲彼所侵智者
處輪迴常樂不放逸若樂不放逸則離
諸過咎解脫諸恐怖得最上快樂若具
放逸者我則生怖畏彼若有解脫於樂
不湏斷由貪起放逸
<pb:KR6i0422_TKD_41-0624a>
諸法集要經卷苐三苐二張鴈
當墮蓮華獄彼於欲自在常止住其中
若住於放逸生四種顚倒能壞於善行
如世閒冤害無量諸疑惑恐怖常逼切
流轉生死中皆由放逸行此一放逸行
常樂諸欲樂則遠離一切無漏清淨法
諸天放逸故展轉無窮極愚癡不猒離
何由得寂静離染汚思惟其心則寂静
能利於自他無復諸熱惱諸天著欲樂
所得何曾見是樂有爲生無常不久住
此有爲色相決定而破壞彼樂若壞時
則生於苦惱若人於欲境放逸心狂亂
決定有乖離後受於熱惱於五欲境界
貪愛得自在彼欲誑諸天放逸則隨轉
若人作放逸是諸難根本於財起貪求
廣造諸不善若人於此生具足諸快樂
當隨智惠行如魚逐流水諸天若放逸
爲女色所伏則爲彼燒然常受於苦惱
是故諸天人一心當遠離於意常止足
不爲欲所縛愚癡迷罪福不知法非法
此人於涅盤少分不可得於輕重律儀
及甚深法要而常樂修習則獲彼安樂
常樂宣正法滌除諸垢穢不作放逸行
則常獲妙樂昔樂行放逸常迷醉愚癡
<pb:KR6i0422_TKD_41-0624b>
諸法集要經卷弟三弟三張鴈*若
天若世人皆不應親近造放逸過失未
曾有間斷彼人命欲終則趣於惡道此
說彼放逸於理非和合諸天常癡迷當
墮於地獄諸天欲所迷非愛而生愛癡
暗不覺知何有於少樂諸天於五欲常
樂著迷醉如彼生盲人不見於正道由
彼心散亂不生眞實見放逸鎭燒然是
故當遠離意地諸善法由放逸破壞八
聖道昭然畢竟無能見是放逸爲毒能
壞十善法如是放逸者失四種禪定諸
佛離五欲常讃不放逸是身老死侵當
猒離放逸放逸唯有苦離此卽解脫爲
放逸所牽無智不能斷不放逸最勝諸
天樂親近若作放逸者定知當退沒一
切諸衆生輪迴不解脫由放逸罥索縈
纏難出離造惡則無福作善非招罪放
逸諸有情常生顚倒見云何爲罪福非
世俗所說智者善明了不讃於放逸諸
天若放逸則減失善業當知此惡因定
招於苦果若意著諸欲暫時生少樂則
爲彼破壞退失生大苦境界常現前愚
夫不猒足癡迷著女人則見其墮落由
貪生放逸習近諸女人於巳命終時
<pb:KR6i0422_TKD_41-0624c>
諸法集要經卷弟三弟四張鴈彼則咸
觀看諸天若退沒獨逝而無侣唯有善
惡業於後而隨逐遠離彼惡作專修諸
善行弃捨斯過咎常樂不放逸放逸輪
迴本離此爲寂静彼二種差別此說其
自相智者常思惟樂修於諸善正人依
法行則無於少苦衆生處輪迴皆隨於
自業云何彼世問爲放逸破壞放逸第
一縛復能壞諸善爲彼墮落因作地獄
苦本顯示一放逸爲諸苦惱因若樂饒
益者常離彼過失若離於放逸得至不
死處由不放逸故則近菩提道若樂不
放逸住最上涅盤故說彼放逸爲其墮
落因若人作放逸此惡無過上爲世所
欺輕死墮餓鬼趣若樂於放逸則生彼
顚倒由如是業果隨生死流轉彼地獄
熾火常燒放逸人若樂解脫者則捨於
放逸若人離放逸則生於明智永斷於
諸惑常受彼妙樂衆生心
散亂爲業而纏縛流轉三有中當樂不
放逸於苦謂爲樂樂壞生於苦夫死轉
爲妻當樂不放逸妻死或爲母母死或
爲妻於此流轉中當樂不放逸放逸能
生貪由貪復生恚爲過患之源沉輪於惡道
<pb:KR6i0422_TKD_41-0625a>
諸法集要經卷第三第五張鴈
放逸不放逸智者皆不著此最上安隱
昇智惠樓閣若能離放逸善住安樂處
爲大智丈夫速證眞常果示放逸過失
與道極相違則斷法橋梁壞善心種子
能壞解脫法引生諸妄念墮彼險惡趣
皆從放逸起自不求利益爲他人所弃
無言無所作彼則如死者雖具天形質
愚癡同畜類常居放逸中作歌舞戲笑
若人著放逸卽趣三有海滅巳復還生
悉見其破壞由此造諸罪爲業所纏縛
放逸轉爲冤違背諸善法是業不住内
亦不在於外當知放逸者皆由心破壞
於最上境界其心無猒足樂歌舞嬉戲
不知墮滅處愚癡放逸者以怖爲歡悦
彼天同生盲不知道非道由彼放逸行
從諸禪墮落輪轉欲界中馳流於五趣
若住無色界獲四種空定由行放逸故
流轉於世閒周流三界中愚癡無知覺
放逸爲桎梏愛索而纏縛若墮諸惡道
常飢渴恐怖由彼放逸行不生於悔惱
若心生苦惱則爲愛別離故如來所訶
常遠於放逸由彼放逸芽滋長老病死
是三種苦惱能壞諸衆生又如彼大地
<pb:KR6i0422_TKD_41-0625b>
諸法集要經卷第三第六張鴈
能生其藥草彼放逸愚夫則増長諸惑
放逸如毒苗出生諸懈怠飮酒著女色
共遊戲境界放逸爲極苦不放逸最樂
放逸不放逸於此善分別
假使百千俱胝劫墮於惡趣受極苦
是故不應作放逸則同諸佛超彼岸
訶猒五欲品第七
欲爲第一誑於彼無作意是諸地獄因
輪迴深險縛若人著諸欲則受無邊苦
常爲欲蛇害何有於少樂寧以利刀劒
而自斷其舌不應以少言而談於欲事
衆生貪所欺嗔恚常燒煮愚癡所降伏
於欲常讃美多造於惡行而得欲少味
由縦彼貪癡不了苦爲苦彼欲無形色
快樂無有常爲最極惡因然後當遠離
衆生由起貪常墮於惡趣若能離彼過
則無地獄怖獄中生惡火欲火悉同等
是故當一心常生於猒怖常愛樂解脫
遠離於彼欲破壞不善法如日除黑暗
彼愚癡凡夫諸根著境界由意生愛樂
卽墮於惡趣由彼五境界五根生愛著
湏臾貪火然於欲而無足又彼諸有情
而生於貪火和合則熾盛離散則無有
<pb:KR6i0422_TKD_41-0625c>
諸法集要經卷第三第七張鴈若離欲
境界彼無由得起是火極險惡常應生
遠離如木無分別從愛河而流彼愛復
如酥沃之増熾熖是貪火猛毒能燒於
一身弃捨於名色彼火則不滅又如世
閒火見巳咸生畏貪火極洞然何不生
驚怖從彼五根起五境而圍繞愛力疾
如風燒彼多貪者境界如稠林深險難
出離爲彼貪所燒如火然槁木是貪欲
熾火隨境界増長彼貪者無知以苦而
爲樂世火益光眀貪火増黑暗是境界
如冤智者當遠離若人於境界見巳當
如毒暫生於少樂然後受極苦非此世
佗世亦無初中後如是欲境界云何有
快樂是諸愚癡者多樂著嬉戲於境界
無猒如火焚草木由於境無猒則爲彼
欺誑常處生死中不知其過失著欲飛
禽行彼決定愚癡如是諸天人不及禽
等類猶如劫盡時曰炙海令竭百千俱
胝劫觀色而無猒彼海尙有竭天雨能
充滿眼視諸色相未曾有猒足於欲若
無猒於樂何分別彼若足無貪則遠離
憂惱如摩羅耶山悉産旃檀木愚者伐
爲薪復以營田畝欲爲第一誑
<pb:KR6i0422_TKD_41-0626a>
諸法集要經卷第三第八張鴈
虛妄不堅牢如乾闥婆城亦如於夢境
如幻如聚沫如金播歌果暫生於美味
著欲亦如此智者眞實見離愛則無苦
爲彼愚癡者顯示其惡果欲如世閒毒
造作一切罪如所得思惟後復爲破壞
意著欲無猒復以欲爲冤彼天命終時
卽墮於地獄欲爲世閒毒亦如一電光
愚癡著女色如魚逐浪轉常思惟増長
前後際不善著欲如熾火智者當遠離
若隨其親近則彼彼増長欲火極燒然
觸則受楚毒了知此欲火智者常遠離
若離於彼欲決定獲安隱彼無數百千
那由佗天衆由愛樂五欲爲獄火燒煮
欲如火如毒當離求安樂爲彼地獄因
是故應弃捨於欲得自在如不見不聞
由不著彼故無苦無逼惱於欲不應作
亦勿意思惟著欲諸天人爲彼火所害
從無始輪迴欲冤從心起於愛若解脫
彼欲則無有彼染濁苦果從愛欲而生
若於欲解脫則得上妙樂智者依於欲
於欲而無愛由離彼癡故得證眞常處
暫生於適悦後受諸楚毒於欲起染著
則趣於地獄是中生愛樂刹那樂非有
<pb:KR6i0422_TKD_41-0626b>
諸法集要經卷苐三苐九張鴈
若離垢寂靜得至不滅處智者初中後
以欲而莊嚴云何彼愚夫於欲而耽著
是欲如毒苗觸則生熾火於彼生愛樂
則爲毒所害如火加於薪其燄常不滅
若樂彼欲者則増於熱惱如蛾見燈燄
不知燒其身彼愚癡衆生著欲亦如是
若人著貪欲常爲彼燒煮畢竟無知覺
與燈蛾相似是故彼諸天捨欲求佛智
放逸當自損今生勿虛擲常樂著諸欲
減失於善業爲癡所欺誑後當墮地獄
如毒樹開花遊蜂而競採愚癡著欲人
受用以爲樂彼蜂由食毒其命復何有
欲毒損衆生永壽極難得又彼地獄火
由欲而燒然是火滿其中燒諸天等類
餓鬼飢渴逼復爲火所燒於彼畜生中
樂尋求損害餘一切世閒皆依欲而住
是火普遍起燒諸迷欲者心常於境界
耽迷復輕動愚者若明了得離彼危苦
是心著諸欲不知其險難常處欲瀑流
則生於苦惱諸天性怯弱著欲生狂亂
由斯心動轉不知大恐怖諸天耽五欲
常生於固護無智不弃捨後當生憂悔
是心常癡暗於境不眀了彼欲極過患
<pb:KR6i0422_TKD_41-0626c>
諸法集要經卷第三第十張鴈暫生於
適悦於若干百千無量倶胝數皆由欲
破壞於心不防護爲欲境所縛當受地
獄報以意善修作畢竟當遠離由先起
貪染復作彼嗔行因愚癡所迷則同於
畜類愚夫沒欲中由欲復癡醉猶如彼
飛蛾終爲火所害彼諸天形色著樂而
破壞爲彼欲所降決定當墮落衆生爲
欲誑則生於癡迷由愛索所牽則墮於
惡道若怖彼險惡自作於善利以意寂
静故不生於熱惱若樂欲境界疑惑則
増長漸生諸過患如風鼓其火欲火常
燒然彼樂速遷滅常眞實思惟不著於
境界若人於欲境其心生迷亂境界常
現前是彼愚癡行無智著境界不生於
猒離如薪投火中因風則熾盛諸天由
彼貪常著於欲樂愚癡不猒捨由是而
退沒若人於欲境心常生繫念爲別離
苦惱長時而燒煮天中妙欲樂當爲愛
別離是苦勝人閒不及其少分諸天受
欲樂如魚居水中心境若倶亡彼貪則
不起若人於欲境常愛樂親近其心不
防護長時苦不斷由樂著諸欲不畏其
苦果彼暗鈍無知後受極險難
<pb:KR6i0422_TKD_41-0627a>
諸法集要經卷第三第十一張鴈
欲爲患尤重暫能生少樂此爲不淨行
引導於惡趣若人無智眼於欲常愛念
亦如彼盲者墮險而無捄彼著欲衆生
少味而多怖猶如尋香城暫有卽無處
放逸生喜悦展轉而愛樂諸天癡所迷
不生於覺悟於境界生貪彼欲卽隨轉
不知大苦報決定而自受若人於五欲
常樂著嬉戲當墮彼惡道愚癡徒後悔
若離癡境界不爲欲火燒於正行勤修
則得最上樂以世間欲境比清淨妙樂
於十六分中而不及其一若人心著欲
此欲實非樂速趣地獄中於苦而有分
設於百千劫著欲亦無足常求欲境界
何曾有樂處若於欲作意刹那則増長
諸天及世人由此而墮落於欲常耽迷
爲最極險惡若不生遠離則爲彼滅壞
是眼猶若海觀色無滿足於最上美味
舌嗜而無猒鼻齅諸妙香於彼常不捨
由觸生快樂彼意則無盡於美妙音聲
耳聞極愛樂意著於法塵未曾而暫捨
是六根輕動譬之彼惡馬著欲境無猒
常如其飢渴諸天著五欲如火益乾薪
火性本熾然無足亦如此是六根熾火
<pb:KR6i0422_TKD_41-0627b>
諸法集要經卷第三第十二張鴈
無始常燒然愚夫無覺知貪迷如悶絕
當知彼欲樂則爲地獄因覩欲起貪心
如蛇動其舌又如彼盲者無目亡諸欲
彼若起尋求則墮於地獄非由無目故
能離欲境界具眼修正行則越彼惡趣
樂行非義利造諸不善業於欲心無猒
是人墮惡道若人著於欲衆苦由之生
暫捨還追求彼無識無智欲初如親友
後則爲冤敵如金播歌果食巳卽爲害
無量諸衆生著欲而墮落如逝水無迴
彼樂亦無異受用諸快樂園林勝境界
於彼若無貪常生安隱處若人耽欲味
放逸心狂亂樂壞苦現前彼不生後悔
由先善業力感形色姝好是故彼諸天
各生於愛樂是欲境無常決定當離散
諸有具智人於欲而不亂此身何所堪
無智生愛樂常造不善因況復未來苦
彼愚癡凡夫常貪於欲味初雖有少樂
後當唯有損如是彼聲色體性能生惑
愚者爲彼牽則趣其險道若人於欲味
心常生渴愛彼唯苦非樂智者當遠離
如虛空降雨能益於河流諸天沒欲中
唯増於熾盛如魚居水中猶生其渴愛
<pb:KR6i0422_TKD_41-0627c>
諸法集要經卷苐三苐十三張鴈彼著
樂諸天無猒亦如是如彼虛空界邊際
不可得於欲生貪人境界何窮盡如海
騰波濤其水常充滿愚癡著欲人彼心
常不足愚者常思惟未得諸欲境巳得
則堅著如貪味流涎欲能生熱惱爲極
惡過患此滅彼復生非寂静境界是欲
唯損害弃此名丈夫巳若有衰危彼則
咸捨去於境界無猒於樂亦無足智者
善思惟應常生遠離境界爲苦因寂静
爲樂本離境界毒蛇當親近寂静欲能
生大怖形戮及重病由彼貪因緣隨輪
迴流轉無量百千生聚巳復還散唯諸
佛世尊眞實悉知見世閒出世閒種種
諸快樂由彼著欲故悉皆爲散壞愚人
心著欲顧戀不能捨彼爲癡所盲何能
發明惠惡言聞若讎於此人皆怖欲境
如深冤云何不遠離愚夫著彼欲則爲
欲火燒不生猒患心後受於苦報譬如
大火聚見者咸生怖欲境常熾然云何
樂親近是身筋連持深可生猒離復爲
欲所迷如索而纏縛如金播歌果紅色
味甘美食則生損惱著欲亦如是如蛾
扑燈燄則爲彼所燒著欲諸衆生
<pb:KR6i0422_TKD_41-0628a>
諸法集要經卷苐三苐十四張鴈*由
之而破壞彼無識愚夫於欲而稱譽是
欲如熾火觸則爲燒然如鹿爲渴逼奔
趣於陽燄由隨彼貪心妄求於快樂諸
天著妙欲則無有猒飫諸惑由之生何
能得寂静現雖生少樂於後則爲苦諸
天欲境牽其心常散亂於種種境界耽
染心迷醉命盡業相隨決定無疑惑衆
生死將至無不生惶怖由著欲境界及
此無依怙愛別離苦惱皆由欲所生諸
天當了知不應心戀著是欲非義利生
無常恐怖彼愚癡凡夫愛樂而親近由
増上癡迷爲貪火燒煮無正念思惟於
欲無猒怖若樂欲境界決定受諸苦輪
轉三界中何由得出離衆生因無明常
受諸苦惱是故說彼欲如電非久住當
知彼貪欲如夢境虛幻了苦空無當及
無實主宰故諸佛所說五藴自性空若
如實了知則於欲不著爲愍諸有情斷
除煩惱縛令至於彼岸得寂静涅盤樂
行五欲者則沒溺三有常迷惑其心何
由得寂静若人著於欲則忘失正法尋
求彼境界速趣其地獄是欲唯破壞猶
如利刀劒若不生猒離後當唯有苦
<pb:KR6i0422_TKD_41-0628b>
諸法集要經卷第三第十五張鴈
若如是造作則如是増長於彼無猒足
常生諸熱惱求天中快樂當爲欲所燒
不造諸苦因常得於快樂愚夫於欲境
堅著而不捨此則如電光暫時而動轉
若人貪五欲相續而不斷是人爲欲火
燒然無休息諸天於欲境生増上愚癡
於離喜妙樂彼則不復得離解脫無樂
亦無於涅盤與欲境相違是故當弃捨
若住貪境界諸根則無猒由彼無猒故
何由得解脫若於輪迴海而能生怖畏
當離彼不善及貪欲險難欲境無暫停
如日出復沒當樂依山林修禪求出離
欲非解脫法愚者爲珍玩唯聖財七種
畢竟獲安樂是欲非寶處爲輪迴曠野
若愛樂親近則不能出離於罪不驚怖
彼爲大無知非財說爲財唯苦則無樂
若人遠離欲不生於貪愛此爲善安住
非欲火所害於欲無止足彼心非安静
與貪愛相應如火騰於燄諸天阿修羅
人及非人等於欲不生猒皆爲彼破壞
若人於欲境迷惑心狂亂彼爲自欺誑
由是而喪滅諸愚癡衆生不知罪福相
境界名爲欲而常生愛樂諸天欲所牽
<pb:KR6i0422_TKD_41-0628c>
諸法集要經卷第三第十六張鴈其心
則癡亂若樂佛功德當離彼境界此現
在五欲能生
諸過患於樂不染著
是名爲智者諸法集要經卷
第三甲
辰歲高麗國大藏都監奉勅彫造